# Patterns

***
## Що таке Патерн?
Патерн проектування — це типовий спосіб вирішення певної проблеми, що часто зустрічається при проектуванні архітектури програм.

На відміну від готових функцій чи бібліотек, патерн не можна просто взяти й скопіювати в програму. Патерн являє собою не якийсь конкретний код, а загальний принцип вирішення певної проблеми, який майже завжди треба підлаштовувати для потреб тієї чи іншої програми.

***
## Навіщо знати патерни?
- Перевірені рішення. Ви витрачаєте менше часу, використовуючи готові рішення, замість повторного винаходу велосипеда. До деяких рішень ви могли б дійти й самотужки, але багато які з них стануть для вас відкриттям.

- Стандартизація коду. Ви робите менше прорахунків при проектуванні, використовуючи типові уніфіковані рішення, оскільки всі приховані в них проблеми вже давно знайдено.

- Загальний словник програмістів. Ви вимовляєте назву патерна, замість того, щоб годину пояснювати іншим програмістам, який крутий дизайн ви придумали і які класи для цього потрібні.

***
## Класифікація патернів
- Породжуючі патерни піклуються про гнучке створення об’єктів без внесення в програму зайвих залежностей.


- Структурні патерни показують різні способи побудови зв’язків між об’єктами.


- Поведінкові патерни піклуються про ефективну комунікацію між об’єктами.

***
## Породжувальні
Відповідають за зручне та безпечне створення нових об'єктів або навіть цілих сімейств об'єктів.

### Фабричний метод
Також відомий як: Віртуальний конструктор, Factory Method

Фабричний метод — це породжуючий патерн проектування, який вирішує проблему створення різних продуктів, без прив’язки коду до конкретних класів продуктів.

### Абстрактна фабрика
Також відомий як: Abstract Factory

Метод абстрактної фабрики — це шаблон креативного проектування, який дозволяє створювати сімейства пов’язаних об’єктів без визначення їхніх конкретних класів.

### Будівельник
Також відомий як: Builder

Будівельник — це породжувальний патерн проектування, що дає змогу створювати складні об’єкти крок за кроком. Будівельник дає можливість використовувати один і той самий код будівництва для отримання різних відображень об’єктів.

### Одинак
Також відомий як: Singleton

Одинак — це породжувальний патерн проектування, який гарантує, що клас має лише один екземпляр, та надає глобальну точку доступу до нього.

***
## Структурні
Відповідають за побудову зручних в підтримці ієрархій класів.

### Декоратор
Також відомий як: Wrapper, Обгортка, Decorator

Декоратор — це структурний патерн проектування, що дає змогу динамічно додавати об’єктам нову функціональність, загортаючи їх у корисні «обгортки».

### Адаптер
Також відомий як: Adapter

Адаптер — це структурний патерн проектування, що дає змогу об’єктам із несумісними інтерфейсами працювати разом.

***
## Поведінкові
Вирішують завдання ефективної та безпечної взаємодії між об'єктами програми.

### Ітератор
Також відомий як: Iterator

Ітератор — це поведінковий патерн проектування, що дає змогу послідовно обходити елементи складових об’єктів, не розкриваючи їхньої внутрішньої організації.

### Спостерігач
Також відомий як: Видавець-Підписник, Слухач, Observer

Спостерігач — це поведінковий патерн проектування, який створює механізм підписки, що дає змогу одним об’єктам стежити й реагувати на події, які відбуваються в інших об’єктах.

### Стратегія
Також відомий як: Strategy

Стратегія — це поведінковий патерн проектування, який визначає сімейство схожих алгоритмів і розміщує кожен з них у власному класі. Після цього алгоритми можна заміняти один на інший прямо під час виконання програми.

***